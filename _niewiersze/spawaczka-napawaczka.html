---
title: Spawaczka napawaczka
year: 2010
---

Była sobie raz królewna piękna,
Pełna sztuki spawu miłowania,
Co każdego ranka mijała lusterka siadywanie,
By sprawdzić co złomowisko zamkowe ma na stanie,
Uznając to za sprawę wyjątkowo ważną.
A miała już upust na blachę każdą,
Gdyż znajomą tam mieszczkę miała,
Co córką złomowego mistrza była
I się ze swoją sympatią nawet nie kryła.
A gdy każda krągłości-jędrności nabyła
Zaczęli młodzianie nadrabiać zaległości,
Ody pełne romantycznych naleciałości
Opisując do obu panien miłowanie.
One jednak wolały ze sobą całowanie
Zapominając się w świetle elektrody.
Ogłosił wnet król wielkie zawody,
By za męża bitnego córkę wydawać,
Gdyż jak sam myślał -
Wstydziła się z mężami zadawać.
Do tego swe serce zwycięzcy ofiaruje
I z miłości do spawu się wyratuje.
Walka się jednak po innej myśli potoczyła,
Pomyślnie mężów swatne zamiary ukróciwszy -
Gdyż to mieszczka-kochanka zwyciężyła
Pancerz z królewną wyspawawszy srebrzysty.
