---
title: Kapłan
year: 2018
---

Oto świątynny kolos niemych powikłań
Dysinterpretator uwięzionej prapieśni
Beatyfikator wiecznego zniekształcenia
W towarzystwie uświęconej dysfunkcji
Nienasycenie bliźni niepełnoletnich
Wycierając dotykiem ostatki ciepła
Ten konserwator gnijących niewinności
Skryty przepastną sutanną frywolności
Protekcyjnie wniebowzięty po prawicy
Uświęcony windykator intymności
Bezkreśnie błogosławi krzywdą
Wypełniony szeptem spowiedzi
