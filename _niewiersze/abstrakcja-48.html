---
title: Abstrakcja 48
year: 2019
---

Toksyczne światła spowijają
Przestrzenie poziome i pionowe
Z naciskiem na powierzchnie
Wiekuisty proces kłóci się
Z prawdą minionych wykopalisk
Rozgrzebane powodzią zwłoki
W popłochu zagrzebują się
Nieudolnym kompletnym bezruchem
Martwouste kłosy kłębią się
Wokół studni czasu i tamże
Klon uśmierciwszy oryginał
Sam stał się oryginałem
