---
title: Królewny
year: 2008
---

<strong>01. Łyżka z drewna</strong>

Była sobie raz królewna, która miała łyżkę z drewna.
Jako że z niej wyjątkowa chwalipięta była,
Swoją chlubą na prawo i lewo się chwaliła.
Nie robiła tego mile ani trochę,
Dokuczając w zamku wszystkim - nawet ponuremu katu.
Prosił ją król to raz, to dwa, to trzy razy,
By jednak przestała u ludzi wzbudzać urazy.
Gdy skutku słów swoich nie zauważył wcale,
Powiedział jej wreszcie po raz ostatni:
"Więcej nie powtórzę prośby moja droga,
Albo jej posłuchasz albo spotka cię kara sroga."
Zarozumiała była jednak tak wielce,
Że ani trochę ludziom na temat łyżki swej nie zelżyła.
Król dobrym był z brodą królem,
Więc i karać niezbyt chęć miał,
Jednak córka zła sama go zmusiła.
Złamał łyżkę jej drewnianą w pół
I do ognia w kominku wrzucił.
"Sprawiała łyżka ta same kłopoty.
Teraz chociaż ciepła da nam trochę.
A ty panno moja lekcję z tego wyciągniesz."
Zaciągnął ją za ucho zaraz do stołu na obiad syty.
Zła księżniczka, by coś zjeść, paluszki ubrudzić musiała -
- Bo przecież łyżki drewnianej swojej już nie miała.
Wszyscy ludzie, z których wcześniej się śmiała, zajadali smacznie,
A pod nosem co chwila chichotali,
Gdy tylko na jej nieporęczne ruchy spoglądali.
Nie minęła całkiem długa chwila,
Gdy się panna źle i smutno poczuła
I że przechwalać się jest niedobrze wnet zrozumiała.

<strong>02. Nerwowiczka</strong>

Taka to królewna była mała,
Co się bez przerwy strasznie denerwowała.
A to butki za czerwone, a to za kropkowe,
A to za chwilkę na doniczkę wrzeszczy,
Że na pewno ma mnóstwo kleszczy.
Rzadko się zdarzało,
By coś królewny z równowagi nie wyprowadzało.
Mówili ludzie i duzi i starzy:
"Mała ty złośnico straszna,
Uspokójże się albo królowa da ci lanie."
Nic to jednak nie pomagało,
Ponieważ rozpuszczone przez rodziców dziecko to było.
Znalazł się jednak duch dobry (choć złośliwy),
Co jej w spodniach wyciął dziury.
Tak się strasznie wtedy zdenerwowała,
Że aż zupełnie wyłysiała.
Kara była to może i zbyt surowa,
Ale ochłonęła przynajmniej ta nerwowa głowa.

<strong>03. Królewna jednej nogi</strong>

Skakała królewna o jednej nodze,
Kiedy tylko ruszyć dokądś się chciała,
Wyjątkowe rozbawienie tym powodowała
Wśród niemiłych dworzan, co śmiać się z niej lubili.
I nawet krycia się z tym pod uwagę nie brali.
Przyszedł więc mag królewski aż z tronowej sali
I widząc tych ludzi niemiłych, czarem ich osmalił,
Że teraz każdemu z nich jednej nogi ubyło.
Wystraszyli się dworzanie i płakać poczęli,
Gdyż na jednej nodze skakać nigdy nie umieli.
Królewna rzekła do nich prędko:
"Kto udręką jest, sam jej posmakuje,
Bo miecz uderza w tego, co mieczem wojuje".
Widząc jednak ich męki, jej dobre serce zastukało.
Po kryjomu wieczorem poszła aż do tronowej sali
I maga o odczynienie zaklęć wyprosiła,
Gdyż mimo jednej nogi była bardzo dobra i miła.

<strong>04. Niezdecydowaczka</strong>

Panna to niezdecydowana była,
Królewną również zwana.
Gdy tylko na rozstajach stanęła,
Wnet kroki swe wstrzymała.
Zastanawiać się nad kierunkiem zaczeła
Ta dziewczynka mała
"Pójść w prawo, czy w lewo może?
A jeśli? A co gdyby? A gdzie?"
I stała tak dni kilka głowiąc się strasznie.
Tymczasem przyszedł jeż na rozstaje
I rzekł do niej tedy:
"Nie dumaj tyle młoda panno,
Bo wtedy stracona będzie twoja głowa.
W zamyśleniu w drzewko się zmienisz
I już z miejsca się nie ruszysz"
I poszedł po chwili dalej.
A księżniczka poczeła się zastanawiać,
Czy jeża posłuchać, czy też nie.
A że niezdecydowana była strasznie,
Zupełnie według słów pana jeża stało się.

<strong>05. Kaszkamaniaczka</strong>

Królewna jeszcze była mała
I jak rybki swoje pierwsze dostała,
Niezbyt ze zwierzątkami obyć się umiała.
Gdy po tygodniu nudzić się jej przyszło,
Kaszką manną je karmić poczęła.
Widząc to kruk królewski,
Taki mądry, siwy z brądą prawie,
Sfrunął do jej komnaty
I na ścianie akwarium przysiadł.
"Kaszka KRA manna nie dla rybek,
Gdy tak czynić będziesz
KRA zgubę sprowadzisz na nie!"
Ona jednak nie posłuchała kruka rady,
Bo była przemądrzała nie od parady.
Karmić rybki kaszką nie przestała
I szybko tego pożałowała,
Bo nim skończył się tydzień ten,
Każda rybka pływała do góry dnem.

<strong>06. Zagadaczka na śmierć</strong>

Była sobie raz królewna,
Która ciągle buzią ruszała.
I w cale o jedzenie nie chodziło
(Bo w tej kwestii bardzo wybrzydzała)
Ale o to, że bez ustanku rozmawiała.
Ludzie się dziwowali wielce,
Bo królewna nic innego nie robiła,
Tylko mówiła i mówiła.
Mawiali między sobą dworzanie:
"Toż królewna powabną i delikatną być powinna,
Nie odzywać się wśród starszych panów, dam i kapłanów
Przecież to nie kraj rastamanów!"
Ale królewna nic sobie z tego nie robiła.
Przez co każdy królewicz, rycerz i parobek
Wolał przy sobie zostawić swój dorobek.
Królewna jednak trwała w nadziei,
Że mąż jakiś młody zechce ją wziąć do siebie,
Mimo jej mówienia od niedzieli do niedzieli.
Ale los zdecydował inaczej
I królewna w samotności żyć musiała,
Gdyż po krótkim czasie
Wszystkich dworzan na śmierć zagadała.

<strong>07. Pozerniczka</strong>

Żyła sobie raz królewna,
Która była cała z drewna.
Ani skakać, ani biegać
Nic nie mogła - nawet śpiewać.
I zdarzyło się razu pewnego,
Że trzech drwali do niej przybyło.
Każdy na drewnie się wyznając,
Zaczął ją pod niebiosa wychwalać.
"Piękne nóżki, cóż za skronie
I te niebiańskie słoje - ahh!"
Ale w końcu okazało się,
Że panna ta nie była z drewna,
Tylko wyjątkowo zimna i oschła była,
Poza tym krążyły plotki,
Że nawet panną nie była…
Więc trzech drwali opóściło
Ją rychle, mówiąc, że
"Nie po korze drewno się poznaje."

<strong>08. Dorosłowiczka</strong>

Pewnego razu królewna była,
Co z rówieśnikami się nie bawiła.
Mówiła w kółko prawie:
"Zbyt dziecinne to zabawy
Bym czas marnować miała."
Trochę dziwiły się inne dzieci,
Gdy ona inwentaryzowała różne śmieci.
A gdy za rachunki króla się brać chciała,
To ze śmiechu aż im bąbelki babolkowe
Z nosków wyszły kolorowe.
Wszystkie od rodziców do zabawy rzeczy
Lądowały w fosowej wodnej cieczy.
"Traktujecie mnie jak dziecko małe
Jakbym normalnie jakieś 6 latek miała."
Bo ona w rzeczywistości już 7 skończyła.
I tak się dorosłością przejmowała,
Że aż jej zaczęła rosnąć broda mała.
I nim skończył się rok następny,
Poszerzyła sobą marynarzy zastępy.

<strong>09. Znęcaczka</strong>

Była sobie raz królewna,
Która w królestwie wielkim mieszkała.
Sąsiadów miała dość nietypowych,
Bo to zwierzątka wszelakie były domowe,
Które służba na obiad ubijała,
By życie dworzan było zdrowe.
A królewna zwierzątek tych niecierpiła
I bardzo nad nimi się znęcała,
Bo do komnaty jej często wchodziły
I ubranka jej niszczyły,
Chociaż podręcznym kilofem je biła.
I tak bardzo ich nie lubiła,
Że jeść ich nie chciała,
Przez co szalenie wątłe ciałko miała.
I zdarzyło się razu pewnego,
Że chwyciwszy kilofa swego,
By zwierzątka przegonić szkodliwe,
Które przyszły w szale zemsty straszliwym,
Przygniecione zostało jej wątłe ciałko,
A kurczaki i krówki niemiłe,
Wygryzły jej nawet z pięknych oczek białko.

<strong>10. Kowbojkrólewna</strong>

Królewna raz kiedyś była,
Co się w kowbojkę bawiła.
Pistolety sześciobębkowe nosiła,
Ciepłe mleko z piaskiem piła
I przede wszystkim ciągle brudna była.
Bo przed zmyślonymi indianami,
Z dzikich kurzowych zamieci,
Ratowała inne zamkowe dzieci.
Ale tak się kiedyś wielce wybrudziła,
Że się król zeszokował strasznie
I nadworny dozorca do kosza ją wyrzucił,
A z jej braku się nikt nawet nie zasmucił.
Ale od tego czasu poczęły znikać
W niecnych indian zmyślonych łapskach
Dzieci czyste, różne zamkowe.
A czarodziej domniemał dziwną chorobę!
Aż kazano odszukać kowbojkrólewnę waleczną,
By zadośćuczynić tej trwodze nieznośnej.
I pomimo brudu jej niedobrego
Przywitano ją z powrotem radośnie.

<strong>11. Oszukiwajka</strong>

Biegająca królewna była kiedyś sobie
I wygrała nawet wyścigi jedne ważniackie,
Aż się w niecne interesy wdała magnackie.
I zakłady przyjmować różne zaczęła,
Od różnych mieszczan-grubasów,
O pokaźnych dubletów sakiewkach.
Nie było to ani uczciwe, ani dobre
Ale miała królewna ciągle na nowe spodnie.
Król się trochę obawiać zaczął
"Uczciwy zarobek jest po stokroć pewniejszy
A i w niebie zapisek o tobie będzie ładniejszy."
Ale ona słuchać nie miała zamiaru,
I miała już nigdy nie poznać umiaru,
Gdyby nie wpadka jedna przy bieganiu.
Oszukiwianie wyszło niczym w praniu,
Gdy zasapana jako pierwsza przybiegła
I na mecie wywaliła się strasznie,
Bo kieszenie pełne monet miała
I ciężaru ich nie wytrzymała.
A teraz w więzieniu na Rusi
Król ją zawiedziony odwiedzać musi.

<strong>12. Krzykliwiaczka</strong>

Była sobie raz królewna,
Która na dworzan krzyczeć lubiła.
I tak krzyczała i krzyczała
Nawet gdy jeszcze była mała,
Że ząbki straszliwie jej głosu się bały
I ze strachu owego wyrosnąć nie chciały.
Wówczas kłopoty się zaczęły w zamku królewskim,
Gdyż bezzębna królewna jeść nie mogła.
Ale kucharz nie był kucharzem kiepskim
I potrawy herbacianie jej przygotować raczył,
Bo choć i na niego bez ustanku krzyczała,
To dobry był i jej wybaczył.
Więc królewna same herbatki piła
I przepełniona nimi wielce była.
Tak, że gdy co chwilę w szalecie siedziała,
Wielkie śmiechy wśród dworzan powodowała.
I choć zrozumiała błąd swój srogi,
Nigdy nie poznała, jak smakują pierogi.

<strong>13. Puszczaczkasię</strong>

Królewna raz pewna nastoletnia
Całowała się z kim popadnie,
Bo zdawało jej się to całkiem ładne.
Różne miłe przytulaski po głowie jej chodziły
I każdy (on lub ona) zdawał jej się strasznie miły.
Pod pierzynę kusiła więc wszystkich na harce
Aż dawniej gładka jej jedwabna pupa,
Jak dziurki szorstkie do sera tarki
Po jakimś czasie się zrobiła.
Okazało się niedługo później,
Że kryteria zaproszeń miłosnych
Zbyt mało restrykcyjne były
I jakieś choróbska się jej niedobre zapruszyły.
Lekarz królewski naprawić wszystko umiał,
Postarał się też żeby jej ojciec sytuację zrozumiał.
Żeby więc ograniczyć te ogromne figloty,
Król kazał jej zamontować stalowy pas cnoty.
