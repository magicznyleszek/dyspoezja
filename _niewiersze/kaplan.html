---
title: Kapłan
year: 2018
---

Oto świątynny kolos niemych powikłań
Dysinterpretator uwięzionej prapieśni
Beatyfikator wiecznego zniekształcenia
Składając pocałunek uświęconej dysfunkcji
Nienasycenie bliźni niepełnoletnich
Wycierając dotykiem ostatki ciepła
Ten konserwator gnijących niewinności
Nieskrępowanie skryty przepastną szatą
Protekcyjnie wniebowzięty po prawicy
Windykator szeptów intymności
Bezkreśnie błogosławi krzywdą
